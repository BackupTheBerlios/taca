\chapter{Possibles ampliacions al disseny}

\begin{description}
    \item \textbf{Utilització de diversos \textit{backend} alhora} \\
	Emulant el sistema que utilitza Linux per als diferents tipus de
	sistemes de fitxers, es podria incloure un sistema que
	permetés registrar dinàmicament en forma de mòduls cadascun dels
	\textit{backend} sota demanda, de manera que en accedir a un clúster
	en el nostre arbre, se seleccionaria el \textit{backend} corresponent
	per a dur a terme la operació sol·licitada.

    \item \textbf{Recol·lecció d'informació remota} \\
	Donades les limitacions d'\textit{OpenMosix} a l'hora d'accedir a la
	informació de nodes remots, es podrien implementar dos nous elements,
	un \textbf{recolector} d'informació, per a recollir la informació dels
	nodes remots, i un \textbf{informador}, que aniria a cadascun dels
	nodes remots als que volem poder accedir.

	Així doncs, la informació dels nodes remots seria la informació del
	node local d'allà on està cadascun dels recolectors, salvant així el
	problema que ens oferia OpenMosix, i podent eliminar aleshores,
	també, la limitació que nosaltres mateixos hem posat de crear
	processos des d'un sol node com a punt d'entrada.

    \item \textbf{Arquitectura translúcida} \\
	A vegades es pot donar el cas de què un sistema de clustering concret
	proporcioni uns serveis molt específics d'aquest, de forma que des del
	\textit{frontend} es podria oferir una interfície genèrica que permetés al
	\textit{backend} definir aquesta part més específica de l'arbre de directoris.
	
	Aquesta solució, però, requeriria que, en major o menor mesura, el mateix
	\textit{backend} proporcionés les seves pròpies funcions de generació de
	l'arbre específic, proporcionant quelcom semblant a una versió reduïda del
	\textit{frontend}.
	
	Duent-ho més enllà, però, es podria arribar a crear una sèrie d'estructures i
	funcions genèriques que evitessin aquesta feina a la capa d'abaix, tot i que
	un sistema de clustering sol anar molt lligat al sistema operatiu i, comparant
	les dues APIs de sistemes de fitxers que hem mirat (el VFS de Linux i el de
	GNU/Hurd), hem vist que, tret de petits detalls, les funcionalitats que
	ofereixen són les mateixes o molt similars, de manera que no seria molt
	difícil generalitzar-ne una interfície i amagar-ne els detalls en camps
	dedicats a la la informació específica de cada sistema, tal com ja fa Linux,
	amb els sistemes de fitxers, que reserva un camp que és un simple apuntador a
	dins dels inodes per a que cada sistema de fitxers hi posi la informació que
	consideri necessària.
\end{description}
